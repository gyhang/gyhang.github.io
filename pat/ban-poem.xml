<?xml version='1.0' encoding='utf-8'?>
<?xml-stylesheet type='text/xsl' href='poe.xsl' ?>
<poems>
	<poe t='咏鹅' w='骆宾王'>
		<s>鹅鹅鹅，</s>
		<s>曲项向天歌。</s>
		<s>白毛浮绿水，</s>
		<s>红掌拨清波。</s>
	</poe>

	<poe t='春晓' w='孟浩然'>
		<s>春眠不觉晓，</s>
		<s>处处闻啼鸟。</s>
		<s>夜来风雨声，</s>
		<s>花落知多少。</s>
	</poe>

	<poe t='望庐山瀑布' w='李白'>
		<s>日照香炉生紫烟，</s>
		<s>遥看瀑布挂前川。</s>
		<s>飞流直下三千尺，</s>
		<s>疑是银河落九天。</s>
	</poe>

	<poe t='登鹳雀楼' w='王之涣'>
		<s>白日依山尽，</s>
		<s>黄河入海流。</s>
		<s>欲穷千里目，</s>
		<s>更上一层楼。</s>
	</poe>

	<poe t='春夜喜雨' w='杜甫'>
		<s>好雨知时节，</s>
		<s>当春乃发生。</s>
		<s>随风潜入夜，</s>
		<s>润物细无声。</s>
		<s>野径云俱黑，</s>
		<s>江船火独明。</s>
		<s>晓看红湿处，</s>
		<s>花重锦官城。</s>
	</poe>

	<poe t='寻隐者不遇' w='贾岛'>
		<s>松下问童子，</s>
		<s>言师采药去。</s>
		<s>只在此山中，</s>
		<s>云深不知处。</s>
	</poe>

	<poe t='江雪' w='柳宗元'>
		<s>千山鸟飞绝，</s>
		<s>万径人踪灭。</s>
		<s>孤舟蓑笠翁，</s>
		<s>独钓寒江雪。</s>
	</poe>

	<poe t='清明' w='杜牧'>
		<s>清明时节雨纷纷，</s>
		<s>路上行人欲断魂。</s>
		<s>借问酒家何处有，</s>
		<s>牧童遥指杏花村。</s>
	</poe>

	<poe t='古原草' w='白居易'>
		<s>离离原上草，</s>
		<s>一岁一枯荣。</s>
		<s>野火烧不尽，</s>
		<s>春风吹又生。</s>
		<s>远芳侵古道，</s>
		<s>晴翠接荒城。</s>
		<s>又送王孙去，</s>
		<s>萋萋满别情。</s>
	</poe>

	<poe t='悯农' w='李绅'>
		<s>锄禾日当午，</s>
		<s>汗滴禾下土。</s>
		<s>谁知盘中餐，</s>
		<s>粒粒皆辛苦。</s>
	</poe>

	<poe t='鸟鸣涧' w='王维'>
		<s>人闲桂花落，</s>
		<s>夜静春山空。</s>
		<s>月出惊山鸟，</s>
		<s>时鸣春涧中。</s>
	</poe>

	<poe t='枫桥夜泊' w='张继'>
		<s>月落乌啼霜满天，</s>
		<s>江枫渔火对愁眠。</s>
		<s>姑苏城外寒山寺，</s>
		<s>夜半歌声到客船。</s>
	</poe>

	<poe t='黄鹤楼送孟浩然之广陵' w='李白'>
		<s>故人西辞黄鹤楼，</s>
		<s>烟花三月下扬州。</s>
		<s>孤帆远影碧空尽，</s>
		<s>惟见长江天际流。</s>
	</poe>

	<poe t='送元二使关西' w='王维'>
		<s>渭城朝雨浥轻尘，</s>
		<s>客舍青青柳色新。</s>
		<s>劝君更尽一杯酒，</s>
		<s>西出阳关无故人。</s>
	</poe>

	<poe t='静夜思' w='李白'>
		<s>床前明月光，</s>
		<s>疑是地上霜。</s>
		<s>举头望明月，</s>
		<s>低头思故乡。</s>
	</poe>

	<poe t='出塞' w='王昌龄'>
		<s>秦时明月汉时关，</s>
		<s>万里长征人未还。</s>
		<s>但使龙城飞将在，</s>
		<s>不教胡马渡阴山。</s>
	</poe>

	<poe t='早发白帝城' w='李白'>
		<s>朝辞白帝彩云间，</s>
		<s>千里江陵一日还。</s>
		<s>两岸猿声啼不住，</s>
		<s>轻舟已过万重山。</s>
	</poe>

	<poe t='塞下曲' w='卢纶'>
		<s>林暗草惊风，</s>
		<s>将军夜引弓。</s>
		<s>平明寻白羽，</s>
		<s>没在石棱中。</s>
	</poe>

	<poe t='山居秋暝' w='王维'>
		<s>空山新雨后，</s>
		<s>天气晚来秋。</s>
		<s>明月松间照，</s>
		<s>清泉石上流。</s>
		<s>竹喧归浣女，</s>
		<s>莲动下渔舟。</s>
		<s>随意春芳歇，</s>
		<s>王孙自可留。</s>
	</poe>

	<poe t='绝句' w='杜甫'>
		<s>两个黄鹂鸣翠柳，</s>
		<s>一行白鹭上青天。</s>
		<s>窗含西岭千秋雪，</s>
		<s>门泊东吴万里船。</s>
	</poe>

	<poe t='村居' w='高鼎' d='清'>
		<s>草长莺飞二月天，</s>
		<s>拂堤杨柳醉春烟。</s>
		<s>儿童散学归来早，</s>
		<s>忙趁东风放纸鸢。</s>
	</poe>

	<poe t='塞下曲' w='卢纶'>
		<s>月黑雁飞高，</s>
		<s>单于夜遁逃。</s>
		<s>欲将轻骑逐，</s>
		<s>大雪满弓刀。</s>
	</poe>

	<poe t='送朱大入秦' w='孟浩然'>
		<s>游人五陵去，</s>
		<s>宝剑值千金。</s>
		<s>分手脱相赠，</s>
		<s>平生一片心。</s>
	</poe>

	<poe t='望湖楼醉书' w='苏轼' d='宋'>
		<s>黑云翻墨未遮山，</s>
		<s>白雨跳珠乱入船。</s>
		<s>卷地风来忽吹散，</s>
		<s>望湖楼下水如天。</s>
	</poe>

	<poe t='独坐敬亭山' w='李白'>
		<s>众鸟高飞尽，</s>
		<s>孤云独去闲。</s>
		<s>相看两不厌，</s>
		<s>只有敬亭山。</s>
	</poe>

	<poe t='咏柳' w='贺知章'>
		<s>碧玉妆成一树高，</s>
		<s>万条垂下绿丝绦。</s>
		<s>不知细叶谁裁出，</s>
		<s>二月春风似剪刀。</s>
	</poe>

	<poe t='早春呈水部张十八员外' w='韩愈'>
		<s>天街小雨润如酥，</s>
		<s>草色遥看近却无。</s>
		<s>最是一年春好处，</s>
		<s>绝胜烟柳满皇都。</s>
	</poe>

	<poe t='山行' w='杜牧'>
		<s>远上寒山石径斜，</s>
		<s>白云生处有人家。</s>
		<s>停车坐爱枫林晚，</s>
		<s>霜叶红于二月花。</s>
	</poe>

	<poe t='逢雪宿芙蓉山主人' w='刘长卿'>
		<s>日暮苍山远，</s>
		<s>天寒白屋贫。</s>
		<s>柴门闻犬吠，</s>
		<s>风雪夜归人。</s>
	</poe>

	<poe t='送杜少府之任蜀州' w='王勃'>
		<s>城阙辅三秦，</s>
		<s>风烟望五津。</s>
		<s>与君离别意，</s>
		<s>同是宦游人。</s>
		<s>海内存知己，</s>
		<s>天涯若比邻。</s>
		<s>无为在歧路，</s>
		<s>儿女共沾巾。</s>
	</poe>

	<poe t='小池' w='杨万里' d='宋'>
		<s>泉眼无声惜细流，</s>
		<s>树阴照水爱晴柔。</s>
		<s>小荷才露尖尖角，</s>
		<s>早有蜻蜓立上头。</s>
	</poe>

	<poe t='马' w='李贺'>
		<s>大漠沙如雪，</s>
		<s>燕山月似钩。</s>
		<s>何当金络脑，</s>
		<s>快走踏清秋。</s>
	</poe>

	<poe t='宿建德江' w='孟浩然'>
		<s>移舟泊烟渚，</s>
		<s>日暮客愁新。</s>
		<s>野旷天低树，</s>
		<s>江清月近人。</s>
	</poe>

	<poe t='滁州西涧' w='韦应物'>
		<s>独怜幽草涧边生，</s>
		<s>上有黄鹂深树鸣。</s>
		<s>春潮带雨晚来急，</s>
		<s>野渡无人舟自横。</s>
	</poe>

	<poe t='凉州词' w='王翰'>
		<s>葡萄美酒夜光杯，</s>
		<s>欲饮琵琶马上催。</s>
		<s>醉卧沙场君莫笑，</s>
		<s>古来征战几人回？</s>
	</poe>

	<poe t='凉州词二首' w='王之涣'>
		<s>黄河远上白云间，</s>
		<s>一片孤城万仞山。</s>
		<s>羌笛何须怨杨柳，</s>
		<s>春风不度玉门关。</s>
	</poe>

	<poe t='梅花' w='王安石' d='宋'>
		<s>墙角数枝梅，</s>
		<s>凌寒独自开。</s>
		<s>遥知不是雪，</s>
		<s>为有暗香来。</s>
	</poe>

	<poe t='元日' w='王安石' d='宋'>
		<s>爆竹声中一岁除，</s>
		<s>春风送暖入屠苏。</s>
		<s>千门万户曈曈日，</s>
		<s>总把新桃换旧符。</s>
	</poe>

</poems>
